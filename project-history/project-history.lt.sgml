<!doctype debiandoc system>
<debiandoc>
<book>
<title>Trumpa Debian'o istorija</title>
<author>Debian'o dokumentacijos grupė <email>debian-doc@lists.debian.org</email>
<translator>Išvertė: Kęstutis Biliūnas <email>kebil@kaunas.init.lt</email>

<version>2.7 (paskutinis pataisymas 2004-04-03)</version>

<abstract>
Šis dokumentas aprašo Debian'o projekto istoriją ir tikslus.
</abstract>

<copyright>
Šis dokumentas gali būti laisvai platinamas ar modifikuojamas, su sąlyga, kad
jūsų pakeitimai aiškiai nurodyti. 

<p>
Šis dokumentas gali būti platinamas už mokestį ar nemokamai ir gali būti
modifikuojamas (įskaitant pernešimą iš vieno tipo informacijos nešėjo ar failo
formato į kitą, arba verčiant iš vienos kalbos į kitą) aiškiai nurodant visus
pakeitimus originalo atžvilgiu. 

<p>
<!--Kuriant šį dokumentą, prisidėjo: -->
Kuriant šį dokumentą, didelį indėlį įnešė:
<list>
<item>Bdale Garbee <email>bdale@debian.org</email>
<item>Hartmut Koptein <email>koptein@debian.org</email>
<item>Nils Lohner <email>lohner@debian.org</email>
<item>Will Lowe <email>lowe@debian.org</email>
<item>Bill Mitchell <email>Bill.Mitchell@pobox.com</email>
<item>Ian Murdock <email>imurdock@debian.org</email>
<item>Martin Schulze <email>joey@debian.org</email>
<item>Craig Small <email>csmall@debian.org</email>
<item>Javier Fern&aacute;ndez-Sanguino<email>jfs@debian.org</email>
</list>

<p>
Ši dokumentą prižiūri Bdale Garbee <email>bdale@debian.org</email>.

</copyright>

<toc>

<chapt id="intro">Įvadas -- Kas yra Debian'o projektas?

<p>
<url id="http://www.debian.org/" name="Debian'o projektas"> tai
pasaulinio masto savanorių grupė, kuri stengiasi pateikti operacinės
sistemos distributyvą, sudarytą vien tik iš laisvos programinės
įrangos. Iš principo, projekto produktas yra Debian GNU/Linux
programinės įrangos distributyvas, kurį sudaro Linux operacinės
sistemos branduolys ir tūkstančiai programų paketų. Vienu ar kitu
laipsniu yra palaikomi įvairūs procesorių tipai, tarp jų
Intel i386 ir vėlesni, Alpha, ARM, Intel IA-64, Motorola 68k, MIPS,
PA-RISC, PowerPC, Sparc (ir UltraSparc), IBM S/390 ir Hitachi SuperH.

<p>
Debian'as paskatino ne pelno siekiančios organizacijos
<url id="http://www.spi-inc.org/" name="Software in the Public Interest, Inc.,">
esančios Niujorke, formavimąsi. SPI buvo sukurta padėti
Debian'ui ir kitoms panašioms organizacijoms vystyti ir platinti
atvirą aparatinę ir programinę įrangą. Tarp kitų dalykų,
SPI suteikia mechanizmą, kurio dėka Debian'o projektas gali priimti paramos
įmokas, Jungtinėse Valstijose išskaitomas iš mokesčių.

<p>
Daugiau informacijos apie laisvą programinę įrangą žiūrėkite
<url id="http://www.debian.org/social_contract" name="Debian'o
visuomeniame kontrakte (Debian Social Contract)"> ir su juo susijusiuose
Debian'o laisvos programinės įrangos nurdymuose (Debian Free Software
Guidelines), arba <url id="http://www.debian.org/intro/free"
name="Debian'o „Ką reiškia laisva?“ (What Does Free Mean?)"> puslapyje.

<sect>Pradžia

<p>
Debiano projektą oficialiai įkūrė Ianas Murdockas
<url name="1993 m. rugpjūčio 16 d." id="http://groups.google.com/groups?selm=CBusDD.MIK%40unix.portal.com&#38;output=gplain">.
Tuo metu sąvoka Linux „distributyvas“ iš viso buvo nauja.
Ianas numatė, kad Debian'o distributyvas bus kuriamas atvirai, Linux ir
GNU dvasioje (detaliau žiūrėkite jo manifeste, pateiktame šio dokumento priede).
Vienerius metus (nuo 1994 m. lapkričio iki 1995 m. lapkričio) Debian'o kūrimą
finansavo GNU FSF projektas.

<p>
Debian'ą buvo numatoma kruopščiai ir sąžiningai surinkti į vieną
visumą, ir nemažiau atidžiai prižiūrėti bei palaikyti. Jis pradėtas mažos,
glaudžiai susimezgusios laisvos programinės įrangos programišių (hackers)
grupės, ir palaipsniui išaugo ir tapo didele, gerai organizuota kūrėjų ir
naudotojų bendruomene.

<p>
Kuomet jis buvo pradėtas, Debian'as buvo vienintelis distributyvas, atviras
kiekvienam kūrėjui ir naudotojui, norinčiam padėti atliekant šį darbą. Jis
iki šio lieka pačiu svarbiausiu nekomerciniu Linux distributyvo tiekėju. Tai
vienintelis didelis projektas, turintis savo konstitucijos, visuomeninio
kontrakto ir savo taisyklių (policy) dokumentus, skirtus projekto darbo
organizavimui. Debian'as taip pat yra vienintelis distributyvas, kuris supakuotas
į „mikro paketus“ naudojantis detalia savitarpio priklausomybių tarp paketų
informacija, siekiant užtikrinti sistemos vientisumą atliekant paketų atnaujinimus.  

<p>
Kad būtų pasiektas ir palaikomas aukštas kokybės standartas, Debian'as
apima platų rinkinį taisyklių ir procedūrų, skirtų programinės
įrangos paketų ruošimui ir platinimui. Šie standartai yra paremti įrankiais,
automatizavimu ir dokumentacija, realizuojančiais visus Debian'o esminius
elementus atviru ir matomu būdu.
</sect>

<sect>Debian'o tarimas

<p>
Angliškai Debian'o tarimas pateikiamas taip - 'deb ee n'. Šis vardas
kilęs iš Debian'o įkūrėjo Iano ir jo žmonos Debros vardų.  


</sect>
</chapt>

<chapt id="leaders">Vadovavimas
<p>
Nuo 1993 metų Debian'as turėjo keletą lyderių.
<p>
1993 m. rugpjūčio mėn. Ianas Murdockas įkūrė Debian'ą ir vadovavo jam iki
1996 m. kovo mėnesio.
<p>
Bruce Perens vadovavo Debian'ui nuo 1996 m. balandžio iki 1997 m. gruodžio.
<p>
Ian Jackson vadovavo Debian'ui nuo 1998 m. sausio iki 1998 m. gruodžio.
<p>
Wichert Akkerman vadovavo Debian'ui nuo 1999 m. sausio iki 2001 m. kovo.
<p>
Ben Collins vadovavo Debian'ui nuo 2001 m. balandžio iki 2002 m. balandžio.
<p>
Bdale Garbee vadovavo Debian'ui nuo 2002 m. balandžio iki 2003 m. balandžio.
<p>
Martin Michlmayr buvo išrinktas 2003 m. kovo mėn. ir išlaikė lyderio poziciją
iki 2005 m. kovo.
<p>
Branden Robinson buvo išrinktas 2005 m. balandžio mėn. ir išlaikė lyderio
poziciją iki 2006 m. balandžio.
<p>
Anthony Towns buvo išrinktas 2006 m. balandyje ir ir išlaikė lyderio
poziciją iki 2007 m. balandžio.
<p>
Sam Hocevar buvo išrinktas 2007 balandyje ir yra dabartinis mūsų vadovas.

</chapt>

<chapt id="releases">Debian'o laidos

<p>Debian nuo 0.01 iki versijos 0.90 (1993 m. rugpjūtis-gruodis).

<p>
Debian 0.91 (1994 m. sausis): Ši laida turėjo paprastą paketų sistemą,
kuri leido įdiegti ir pašalinti paketus. Tuo metu projektas išaugo iki kelių
tuzinų žmonių.

<p>
Debian 0.93R5 (1995 m. kovas): Tuo metu atsakomybė už kiekvieną paketą
buvo aiškiai priskirta konkrečiam vykdytojui (developer), o po to, kai
bazinė sistema būdavo įdiegta, paketų įdiegimui buvo naudojama paketų
tvarkyklė (<prgn>dpkg</prgn>).

<p>
Debian 0.93R6 (1995 m. lapkritis): Atsirado <prgn>dselect</prgn>.  Tai
buvo paskutinioji Debian'o laida, naudojanti a.out binarinį formatą;
tuomet buvo apie 60 kūrėjų (developers). Kartu su 0.93R6 laida, Bdale Garbee
paleido veikti pirmą master.debian.org serverį, kuris glaudėsi pas HP.
Atviro ir aiškaus pagrindinio serverio panaudojimas, kuriame Debian'o
kūrėjai konstruotų kiekvieną distributyvo laidą, tiesiogiai įtakojo Debian'o
„veidrodžių“ tinklo formavimąsi, ir netiesiogiai daugelio taisyklių (policies)
ir procedūrų sukūrimą, naudojamų projekto tvarkymui šiandien.

<p>
Debian 1.0 laida niekada nebuvo išleista: Atsitiktinai InfoMagic - firma
prekiaujanti kompaktiniais diskais - išleido Debian'o kūrimo stadijos laidą,
pavadindama ją 1.0. Debian'as ir InfoMagic, 1995 m. gruodžio mėn. 11 d. 
sutartinai paskelbė, kad ši laida - nesusipratimas. Bruce Perens paaiškino,
kad duomenys, esantys kompaktinių diskų rinkinyje "InfoMagic Linux Developer's
Resource 5-CD Set November 1995" kaip "Debian 1.0", iš tikrųjų nėra Debian'o
1.0 laida, kad tai tik ankstyva kūrimo stadijos versija, kurios tik dalis
programų yra ELF formato, kuri galbūt neįsikels (not boot) ir nedirbs teisingai,
ir kuri neatstovauja Debian'o sistemos laidų kokybės.  Tam, kad būtų išvengta
painiavos tarp priešlaikinės CD versijos ir tikrosios Debian'o laidos, Debian'o
projektas pervadino savo tolesnę versiją į "Debian 1.1".  Priešlaikinė
Debian 1.0 laida kompaktiniuose diskuose yra pasmerkta ir neturėtų
būti naudojama.

<p>
Debian 1.1 <em>Buzz</em> (1996 m. birželio 17 d.): Tai buvo pirmoji Debian'o
laida su kodiniu vardu. Šis vardas, kaip ir visi vėlesni, yra paimtas
iš filmo <em>Žaislų istorija (Toy Story)</em> personažo... šiuo atveju, Buzz
Lightyear (Zvimbiantis šviesmetis).  Tuo metu Bruce Perens buvo perėmęs
projekto vadovavimą iš Iano Murdocko, o Bruce dirbo Pixar kompanijoje,
gaminančioje animacinius filmus.  Tai buvo pilnai ELF laida, naudojanti
Linux 2.0 branduolį, ir turinti 474 paketus.

<p>
Debian 1.2 <em>Rex</em> (1996 m. gruodžio 12 d.): Pavadinta plastmasinio
dinozauro iš animacinio filmo vardu. Ši laida sudaryta iš 848 paketų,
prižiūrimų 120-ties kūrėjų.

<p>
Debian 1.3 <em>Bo</em> (1997 m. birželio 5 d.): Pavadinta piemenaitės Bo Peep
vardu. Ši laida sudaryta iš 974 paketų, prižiūrimų 200 kūrėjų.

<p>
Debian 2.0 <em>Hamm</em> (1998 m. liepos 24 d.): Pavadinta kiaulės-taupyklės
iš animacinio filmo vardu. Tai buvo pirmoji daugia-architektūrinė
Debian'o laida, įvedusi Motorola 68000 serijos architektūros palaikymą. Su Ianu
Jacksonu, kaip projekto lyderiu, ši laida atliko perėjimą prie libc6, ir buvo
sudaryta iš daugiau nei 1500 paketų, kuriuos prižiūrėjo virš 400 kūrėjų.

<p>
Debian 2.1 <em>Slink</em> (1999 m. kovo 9 d.): Pavadinta lieso šuns
iš animacinio filmo vardu. Pridėtos dvi papildomos architektūros, 
<url id="http://www.debian.org/ports/alpha/" name="Alpha">
ir
<url id="http://www.debian.org/ports/sparc/" name="SPARC">.
Projekto vadovas buvo Wichert Akkerman. šią laida apėmė apie 2250
paketų, ir oficialiam rinkiniui reikėjo 2-jų CD.  Esminė techninė naujovė
buvo naujos paketų tvarkymo sąsajos apt įvedimas.
Apt ėmėsi spręsti problemas kylančias iš Debian'o besitęsiančio augimo,
ir nustatė naują paketų įsigijimo ir įdiegimo atviro kodo operacinėse
sistemose paradigmą.  

<p>
Debian 2.2 <em>Potato</em> (2000 m. rugpjūčio 15 d.): Pavadinta "Mr Potato Head"
iš animacinio filmo vardu. Ši laida papildyta architektūrų
<url id="http://www.debian.org/ports/powerpc/" name="PowerPC">
ir
<url id="http://www.debian.org/ports/arm/" name="ARM">
palaikymu. Su Wichertu, vis dar einančiu projekto lyderio pareigas,
šią laidą sudarė daugiau kaip 3900 binarinių paketų, kilusių iš virš 2600
išeities tekstų paketų, prižiūrimų daugiau kaip 450-ies Debian'o kūrėjų.

<!-- (jfs) Is this too long? I do not see the number of binary/source
packages in the release notes, also the number of DD could be revised -->
<p>
Debian 3.0 <em>Woody</em> (2002 m. liepos 19 d.): Pavadinta pagrindinio filmo
personažo vardu: kaubojaus „Woody“.
Dar daugiu architektūrų įtraukta į šią laidą:
<url id="http://www.debian.org/ports/ia64/" name="IA-64">,
<url id="http://www.debian.org/ports/hppa/" name="HP PA-RISC">,
<url id="http://www.debian.org/ports/mips/" name="MIPS (big endian)">,
<url id="http://www.debian.org/ports/mipsel/" name="MIPS (little endian)">
ir
<url id="http://www.debian.org/ports/s390/" name="S/390">. Be to, tai
pirmoji laida, kurioje įdėta kriptografijos programinė įranga, ryšium su
„palengvėjusiais" JAV eksporto apribojimais. Tai taip pat pirmoji laida,
kurioje atsirado KDE, kadangi licencinės problemos su QT buvo išspręstos.
Su Bdale Garbee, neseniai tapusiu projekto vadovu, ir daugiau kaip 900-ais
Debian'o kūrėjų, ši laida turėjo apie 8.500 binarinių paketų ir oficialų rinkinį
sudarė 7-ni CD.

<p>Debian 3.1 <em>Sarge</em> (2005 m. birželis): Pavadinta „Green Plastic
Army Men“ seržanto vardu. Naujų architektūrų į šią laida nebuvo įjungta,
nors neoficialus AMD64 pritaikymas (port) buvo publikuotas tuo metu ir
platinamas per naują <url 
id="http://alioth.debian.org" name="Alioth projektų prieglobos svetainėje (hosting site)">.
Ši laida pasižymėjo nauju įdiegikliu: <em>debian-installer</em> - moduline
programine įranga, pasižyminčia automatiniu aparatinės įrangos nustatymu,
neprižiūrimo įdiegimo galimybėmis. Šis įdiegiklis buvo išleistas pilnai
išverstas į daugiau nei trisdešimt kalbų. Tai taip pat pirmoji laida,
turėjusi pilną biuro programų rinkinį: OpenOffice.org. Branden Robinson
buvo ką tik išrinktas projekto lyderiu. Ši laida buvo padaryta daugiau nei
devynių šimtų Debian' kūrėjų, ir talpino savyje apie 15.400 binarinių paketų
ir 14 binarinių CD (kompaktinių diskų) oficialiame komplekte.

<p>Debian 4.0 Etch (2007 m. balandžio 8 d.): Pavadinta žaislo eskizo iš
animacinio filmo vardu. Viena architektūra papildyta šioje laidoje: <url
id="http://www.debian.org/ports/amd64/" name="AMD64">, ir 
oficialiai <url id="http://www.debian.org/ports/m68k/" name="m68k">
palaikymas nutrauktas. Ši laida tęsė įdiegiklio <em>debian-installer</em>
naudojimą, bet pasižyminčio šioje laidoje jau ir grafiniu įdiegikliu,
kriptografine atsisiunčiamų paketų verifikacija, daug 
lankstesne disko dalinimo sistema (su šifruotų disko skirsnių 
palaikymu), supaprastintu e-pašto konfigūravimu, daug lankstesniu
darbastalio pasirinkimu, supaprastinta bet pagerinta lokalizacija ir naujais
režimais, įskaitant ir, išgelbėjimo (a rescue mode) režimą. Naujas įdiegimas
nebereikalavo sistemos perkrovimo, nes ankstesnės dvi įdiegimo fazės dabar
buvo integruotos į vieną. Šis naujas įdiegiklis tiekė palaikymą rašmenims su
komponuotais simboliais ir sudėtingoms kalboms savo grafinėje versijoje,
padidindamas galimų vertimų skaičių iki penkiasdešimties. Sam Hocever buvo
išrinktas projekto lyderiu tą pačią dieną, ir projektas turėjo daugiau kaip 
tūkstantį trisdešimt Debian'o kūrėjų. Laidos oficialų rinkinį sudarė 
virš 20 CD diskų (3 DVD diskai), kuriuose buvo apie 18.000 binarinių 
paketų. Čia taip pat buvo du binariniai CD diskai skirti įdiegti sistemą 
su kitomis, nei pagal nutylėjimą numatytosios, darbastalio aplinkomis.

</chapt>

<chapt id="detailed">Detali istorija

<sect>Laidos 0.x

<p>
Debian'as buvo pradėtas  1993 m. rugpjūtyje. Jį kurti pradėjo Prudue
universiteto studentas Ianas Murdockas. Vienerius metus -- nuo 1994 m.
lapkričio iki 1995 m. lapkričio, Debian'ą rėmė GNU projektas
<url id="http://www.fsf.org/" name="The Free Software Foundation"> -
organizacija, įkurta Richardo Stallmano, ir susijusi su bendrąja viešąja
licencija (GPL)(General Public License).

<p>
Laikotarpyje nuo 1993 m. rugpjūčio iki gruodžio buvo išleistos laidos
nuo Debian 0.01 iki Debian 0.90. Ianas Murdockas rašė:

<p>
„Debian 0.91 laida buvo išleista 1994 m. sausio mėnesyje.  Ji turėjo
primityvią paketų sistemą, kuri leido naudotojams manipuliuoti paketais,
bet ne daugiau (žinoma, neturėjo paketų priklausomybių ir panašių dalykų).
Tuo metu prie Debian'o dirbo keli tuzinai žmonių, tačiau šią laidą į vieną
visumą daugiausiai sudėjau aš pats.  0.91 laida buvo paskutinioji, atlikta tokiu
būdu.

<p>
1994 metai pagrinde buvo išnaudoti Debian'o projekto perorganizavimui taip,
kad kiti galėtų efektyviau padėti projektui, bei programos
<prgn>dpkg</prgn> kūrimui (už tai didžia dalimi buvo atsakingas Ianas
Jacksonas). Kiek aš pamenu, 1994 metais mes neišleidome viešų laidų,
tačiau tam, kad nukreiptumėme procesą teisinga linkme, išleidome keletą
vidinių laidų.

<p>
Debian 0.93 5-tos laidos  išleidimas įvyko 1995 m. kovo men., ir tai buvo
pirma „moderni“ Debian'o laida: dalyvavo daug daugiau kūrėjų (tačiau nepamenu
tiksliai, kiek), kiekvienas prižiūrėjo savo paketus, ir <prgn>dpkg</prgn> buvo
naudojamas visų šių paketų įdiegimui ir tvarkymui, po to, kai bazinė sistema
būdavo įdiegta. 

<p>
Debian 0.93 6-tos laidos  išleidimas įvyko 1995 m. lapkrityje, ir tai
buvo paskutinioji a.out laida. 0.93R6 paketus prižiūrėjo apie šešiasdešimt
kūrėjų (developers). Jei teisingai pamenu, šioje laidoje pirmą kartą pasirodė
programa <prgn>dselect</prgn>.“

<p>
Ianas Murdockas taip pat pažymėjo, kad Debian 0.93R6 „... visuomet buvo mano
mėgiamiausia Debian'o laida“, nors jis spėja, kad tai galbūt dėl jo galimybės
turėti asmeninę įtaka, kadangi 1996 m. kovo  mėn. jis nustojo aktyviai dirbti
projekte. Tuo metu buvo ruošiamasi Debian 1.0 laidos išleidimui, kuri iš
tikrųjų buvo išleista kaip Debian 1.1 laida, tam kad būtų išvengta
nesusipratimų po to, kai CDROM gamintojas klaidingai pažymėjo dar neišleistą
versiją kaip Debian 1.0. Šis incidentas įvedė „oficialių“ CDROM'ų sąvoką, kaip
projekto būdą padėti prekiautojams išvengti šios rūšies klaidų.

<p>
1995 m. rugpjūtyje (tarp Debian 0.93R5 ir  Debian 0.93R6 laidų),
Hartmut Koptein pradėjo pirmąjį Debiana'o pritaikymą (port) Motorola m68k
šeimai. Jis pranešė, kad „Daug, daug paketų buvo i386-orientuotų
(little endian, -m486, -O6 ir viskas libc4 bibliotekai), ir tai buvo
sunkus laikas ruošiant paradinę paketų bazę mano kompiuteryje
(Atari Medusa 68040, 32 MHz). Po trijų mėnesių (1995 m. lapkrityje)
aš įkėliau į archyvą 200 paketų iš 250 galimų, ir visi jie libc5 bibliotekai!“.
Veliau jis, kartu su Vincent Renardias  ir Martin Schulze pradėjo kitą
pritaikymą, skirtą PowerPC šeimai.

<p>
Nuo to laiko, Debian'o projektas augo apimdamas keletą
<url id="http://www.debian.org/ports/" name="pritaikymų (ports)">
kitoms architektūroms, pritaikymą naujam (ne-Linux) branduoliui
- GNU Hurd mikrobranduoliui, ir bent vieną variantą BSD branduoliui.

<p>
To laikotarpio projekto narys Bill Mitchell, atsimena apie Linux branduolį

<p>
„... mes pradėjome dirbti tarp 0.99r8 ir 0.99r15 laidų. Ilgą laiką
aš galėjau sukompiliuoti branduolį greičiau nei per 30 minučių
ant 20 Mhz 386 procesoriaus mašinos, ir taip pat galėjau įdiegti 
Debian'ą per tokį patį laiko tarpą į 10Mb disko vietos.“ 

<p>
„... Aš prisimenu pradinę kūrėjų grupę, įskaitant Ianą Murdocką, mane 
patį, kitą Ianą, kurio pavardės neatmenu, Daną Quinlaną, ir dar keletą kitų
žmonių, kurių vardų neatsimenu. Mattas Welshas  buvo arba pradinės grupės
narys, arba  prisijungė prie jos gana anksti (jis palikęs projektą nuo to
laiko). Kažkas suderino pašto konferenciją (mailing list) ir mes pradėjome
veikti. 

<p>
Kiek aš pamenu, mes nepradėjome nuo kažkokio plano, ir nepradėjome
labai organizuotai sudarinėti bendro plano. Pačioje pradžioje, kiek pamenu,
mes pradėjome rinkti gana atsitiktinį išeities tekstų paketų rinkinį.    
Po kurio laiko, mes sutelkėme dėmesį į dalykus, kurie kartu turėtų įeiti
į distributyvo pagrindą: branduolį, apvalkalą (shell), update, getty, įvairias
kitas programas ir failus, reikiamus sistemos paleidimui, ir į svarbiausių
pagalbinių programų (utilities) rinkinį.“ 

<sect1>Ankstyvoji Debian'o paketų sistema 

<p>
Ankstyvojoje projekto stadijoje jo nariai nusprendė platinti tik išeities
tekstų paketus. Kiekvienas paketas turėtų būti sudarytas iš pagrindinių
autorių (upstream) išeities teksto ir debianizuoto patch failo, o naudotojas
turėtų išarchyvuoti išeities tekstus, pritaikyti patch failus ir pats
susikompiliuoti binarinius failus. Tačiau greitai jie suprato, kad tam tikra
binarinių failų platinimo schema turėtų būti reikalinga. Ankstyviausias paketų
įrankis, parašytas Iano Murdocko, ir pavadintas <prgn>dpkg</prgn>, sukūręs
Debian'ui specifinį binarinių paketų formatą, ir šis įrankis galėjo
būti naudojamas paketų išpakavimui ir jo failų įdiegimui.

<p>
Netrukus Ianas Jacksonas perėmė paketų įrankio kūrimą, pervadino jį
<prgn>dpkg-deb</prgn> vardu, o jo naudojimo palengvinimui parašė front-end
programą pavadindamas ją <prgn>dpkg</prgn>. Šis įrankis suteikė tokias
šiandieninio Debian'o sistemos savybes, kaip
<em>priklausomybės (Dependencies)</em> ir <em>konfliktai (Conflicts)</em>.
Šių įrankių sukurti paketai turėjo antraštę (header), kurioje buvo
nurodyta paketą sukūrusio įrankio versija bei poslinkis iki tar
programa sukurto archyvo, atskirto nuo antraštės tam tikra valdymo
informacija.

<p>
Tuo metu tarp projekto narių užsimezgė diskusija -- kai kurie manė,
kad specialaus Debian'o formato, sukurto su <prgn>dpkg-deb</prgn>,
turėtų būti atsisakyta, ir reikėtų naudoti formatą sukuriamą
programos <prgn>ar</prgn> pagalba. Po keleto peržiūrėtų failų formatų
ir peržiūrėtų atitinkamų paketų tvarkymo įrankių, buvo pasirinktas
<prgn>ar</prgn> formatas. Šio pakeitimo esminė vertybė ta, kad Debian'o
paketą galima išpakuoti bet kurioje Unix tipo sistemoje, nenaudojant
nepatikimų programų. Kitais žodžiais tariant, tik standartiniai įrankiai,
egzistuojantys bet kurioje Unix sistemoje, tokie kaip 'ar' ir 'tar',
yra reikalingi Debian'o paketo išpakavimui ir jo turinio analizei.
</sect1>

<sect>Laidos 1.x

<p>
Kuomet Ianas Murdockas paliko Debian'ą, jis paskyrė Bruce Perens sekančiu
projekto vadovu. Pirmiausia Bruce susidomėjo Debian'u, kuomet jis bandė
sukurti Linux distributyvo CD, vadinamą "Linux for Hams", kuris turėtų
visą Linux programinę įranga naudingą radijo mėgėjų sporto operatoriams.
Supratęs, kad šiam sumanymui įgyvendinti teks įdėti daug darbo tobulinant
Debian'o bazinę sistemos dalį, Bruce atidėjo savo sumanymą ir aktyviai ėmėsi
dirbti prie bazinės sistemos dalies ir atitinkamų įdiegimo įrankių, įskaitant
ir pirmąjį Debian'o įdiegimo scenarijų (scripts) rinkinį (kartu su Ianu
Murdocku), galų gale tapusiu tuo, ką mes šiandien vadiname Debian'o atstatymo
diskeliu (Debian Rescue Floppy), kuris keletui Debian'o laidų buvo esminiu
įdiegimo įrankių rinkinio komponentu.

<p>
Ianas Murdockas pareiškė: 

<p>
„Bruce pasirinkimas mano įpėdiniu buvo natūralus, kadangi jis beveik metus
laiko prižiūrėjo sistemos bazinę dalį, ir užpildydavo visas spragas tuo metu, 
kai aš galėjau skirti Debian'ui vis mažiau laiko.“ 

<p>
Jis inicijavo keletą projektui svarbių aspektų, įskaitant
Debian'o laisvos programinės įrangos principų (Debian Free Software
Guidelines) ir Debian'o visuomeninio kontrakto (Debian Social Contract)
sukūrimo koordinavimą, bei inicijavo Atviros aparatinės įrangos projektą
(Open Hardware Project). Jo vadovavimo projektui metu Debian'as įgijo vietą
rinkoje ir rimtos, techniškai-pažangių Linux naudotojų platformos reputaciją.

<p>
Bruce Perens taip pat organizacijos <url id="http://www.spi-inc.org/"
name="Software in the Public Interest, Inc."> sukūrimo pradininkas.
Pradžioje buvo numatyta, kad ši organizacija teisiškai
galės priimti dotacijas skirtas Debian'ui, bet jos tikslai greitai išsiplėtė
iki rėmimo laisvos programinės įrangos kūrimo projektų, neturinčių ryšio su
Debian'o projektu.

<p>
Šiuo laikotarpiu buvo išleistos tokios Debian'o versijos: 

<p>
<list>
<item>1.1 <em>Buzz</em> išleista 1996 m. birželyje (474 paketai, 2.0 branduolys, pilnai ELF, <prgn>dpkg</prgn>).
<item>1.2 <em>Rex</em> išleista 1996 m. gruodyje (848 paketai, 120 kūrėjų).
<item>1.3 <em>Bo</em> išleista 1997 m. liepos mėnesyje (974 paketai, 200 kūrėjų).
</list>

<p>
Po 1.3 laidos buvo išleistos kelios tarpinės laidos, iš kurių paskutinioji
buvo 1.3.1R6.

<p>
1998 m. sausyje Debian'o lyderio poste Bruce Perens pakeitė Ianas Jacksonas,
kuris vadovavo projektui 2.0 laidos ruošimo laikotarpiu.
</sect>

<sect>Laidos 2.x

<p>
Ianas Jacksonas tapo Debian'o projekto vadovu 1998 m. pradžioje, ir greitai
po to buvo įtrauktas į organizacijos Software in the Public Interest komitetą,
viceprezidento pareigose. Atleidus iždininką (Tim Sailer), prezidentą
(Bruce Perens) ir sekretorių (Ian Murdock), jis tapo komiteto prezidentu,
ir kartu buvo pasirinkti trys nauji nariai: Martin Schulze (viceprezidentas),
Dale Scheetz (sekretorius) ir Nils Lohner (iždininkas).

<p>
Debian 2.0 (<em>Hamm</em>) laida išleista 1998 m. liepos mėnesyje. Intel i386
ir Motorola 68000 serijos architektūroms.  Ši laida pažymėta perėjimu prie
naujos C bibliotekų sistemos versijos (glibc2 arba istoriniais sumetimais -
libc6). Laidos išleidimo metu projekte buvo virš 1500 paketų, prižiūrimų
daugiau nei 400 Debian'o kūrėjų.

<p>
Wichertas Akkermanas pakeitė Ianą Jacksoną Debian'o projekto lyderio poste
1999 m. sausyje.  <url id="http://www.debian.org/releases/slink/" name="Debian 2.1">
laida buvo <url id="http://www.debian.org/News/1999/19990309" name="išleista">
1999 m. kovo mėn. 9 d., pavėlavusi savaitę po to, kai paskutinę minutę iškilo
kelios problemos.

<p>
Debian 2.1 (<em>Slink</em>) pasižymėjo oficialiu dviejų naujų architektūrų
palaikymu:  
<url id="http://www.debian.org/ports/alpha/" name="Alpha">
ir <url id="http://www.debian.org/ports/sparc/" name="Sparc">.
X-Windows paketai šioje laidoje buvo žymiai perorganizuoti palyginus su
ankstesniąja laida, taip pat 2.1 laida turėjo <prgn>apt</prgn>, sekančios
kartos Debian'o paketų tvarkymo sąsają.  Be to, ši Debian'o laida buvo pirmoji,
kurios „Oficialiam Debian'o CD rinkiniui“ reikėjo 2-jų  CD-ROM'ų; distributyvas
talpino apie 2250 paketų.

<p>
1999 m. balandyje, kuomet Corel pranešė apie savo ketinimus išleisti Linux
distributyvą paremtą Debian'u ir naudojantį KDE grupės sukurtą grafinę aplinką,
<url id="http://www.corel.com/" name="Corel Corporation"> ir  
<url id="http://www.kde.org/" name="K Desktop Project">
suformavo aljansą su Debian'u. Per sekančius pavasario ir vasaros mėnesius pasirodė naujas,
paremtas Debian'u, distributyvas Storm Linux, ir Debian'o projektas pasirinko
naują <url id="http://www.debian.org/logos/" name="logo">, kuris naudojamas
pažymėti abiem, ir oficialiai Debian'o sankcionuotai medžiagai, tokiai kaip
CD-ROM ar oficialus projekto tinklapis, ir neoficialus logo, naudojamas
Debian'ą mininčiai arba iš jo kilusiai medžiagai pažymėti.

<p>
Taip pat tuo metu pradėtas naujas, unikalus Debian'o pritaikymas (port)
<url id="http://www.debian.org/ports/hurd/" name="Hurd">. Tai yra pirmas
pritaikymas ne Linux branduoliui, vietoje jo naudojant
<url id="http://www.gnu.org/software/hurd/hurd.html" name="GNU Hurd">,
GNU Mach mikrobranduolio versiją.

<!-- (jfs) talk about Progeny? and other Debian-derived distributions
like Libranet, Stormix... ?-->

<p>
Debian 2.2 (<em>Potato</em>) laida išleista 2000 m. rugpjūčio mėn. 15 d.
Intel i386, Motorola 68000 serijos, alpha, SUN Sparc, PowerPC ir ARM
architektūroms.  Tai pirmoji laida turinti PowerPC ir ARM pritaikynus. 
Išleidimo metu buvo virš 3900 binarinių paketų ir virš 2600 išeities tekstų
paketų, prižiūrimų daugiau nei 450-ties Debian'o kūrėjų.

<p>
Įdomus faktas apie Debian 2.2, parodantis kaip laisvos programinės įrangos
kūrimo pastangos gali turėti pranašumą tarp modernių operacinių sistemų,
nepaisant visų ginčų šia tema. Tai yra nuodugniai išnagrinėta interesų grupės
straipsnyje <url id="http://people.debian.org/~jgb/debian-counting/"
name="Counting potatoes">. Citata iš šio straipsnio:   
 
<p><em>„[...] mes naudojam A. Wheeler'io sloccount sistemą Debian'o 2.2 (aka
potato) išeities teksto fiziniam eilučių (source lines of code (SLOC)) skaičiui
nustatyti. Mes rodome, kad Debian'as 2.2 apima virš 55,000,000 fizinių SLOC
(beveik dvigubai daugiau, nei Red Hat 7.1, išleistas apie 8-nis mėnesius
vėliau), tuo parodydami, kad Debian'o kūrimo modelis (paremtas didelės grupės
savanorišku kūrėjų, pasklidusių po visą pasaulį, darbu) yra ne mažiau veiksnus,
nei kiti kūrimo modeliai [...] Tai taip pat rodo, kad jei Debian'as naudotų
tradicinius nuosavybinius metodus, COCOMO modelio apskaičiavimais, Debian'o 2.2
kūrimas kainuotų netoli 1.9 milijardų JAV dolerių. Šalia to, mes siūlome
distributyve naudojamų programavimo kalbų (C kiekis sudaro apie 70%, C++ apie
10%, LISP ir Shell apie 5%, ir toliau seka daug kitų) ir didžiausių paketų
(Mozilla, Linux branduolys, PM3, XFree86, ir t.t.) analizę.“</em>
 
</sect>

<sect>Laidos 3.x

<p>
Prieš pradedant ruošti woody išleidimui, ftp-master archyvo sistemoje turėjo
būti padarytas pakeitimas. Paketų klanai (pools), kurie įteisino specialios
paskirties distributyvus, tokius kaip „Testing“ distributyvas, pirmą kartą
buvo <url
id="http://lists.debian.org/debian-devel-announce-0012/msg00004.html"
name="aktyvuoti ftp-master archyve"> 2000 m. gruodžio viduryje.  
Paketo klanas (pool) yra tiesiog konkretaus paketo skirtingų versijų rinkinys,
iš kurio daugelis distributyvų (dabartiniu metu experimental, unstable,
testing, ir stable) gali išsitraukti paketus, kurie yra įtraukti į to
distributyvo Packages failą. 

<p>Tuo paču metu buvo įvestas naujas <em>testing</em> distributyvas.
Pagrindinai paketai iš unstable, kurie laikomi jau stabiliais, perkeliami į
testing šaką (po kelių savaičių periodo). Šio įvedimo tikslas buvo sumažinti
sustabdymo (freeze) laiką ir suteikti projektui galimybę ruošti naują laidą
bet kuriuo metu.  

<p>Tuo metu kai kurios kompanijos, platinančios modifikuotą Debian'o versiją,
užsidarė. Corel pardavė savo Linux skyrių 2001 m. pirmame ketvirtyje, Stormix
paskelbė apie bankrotą 2001 m. sausio 17 d., o Progeny liovėsi kurti savo
distributyvą 2001 m. spalio mėn. 1d.


<p>Stabdymas (freeze) dėl pasiruošimo naujai laidai prasidėjo 2001 m. liepos
mėn. 1 d. Tačiau projektas užtruko truputį ilgiau nei metus, kol išleido naują
laidą, dėl <url id="http://lists.debian.org/debian-devel-announce-0104/msg00004.html"
name="problemų įkelties diskeliuose (boot-floppies)">, ryšium su kriptografijos
programinės įrangos įvedimu į archyvo 'main' šaką ir dėl pasikeitimų esamoje
arcitektūroje (incoming archyvas ir saugumo architektūra). Vis dėlto per tą
laikotarpį stabili laida (Debian 2.2) buvo pataisyta net septynis kartus, ir du
projekto lyderiai buvo išrinkti: Ben Collins (2001 m.) ir Bdale Garbee.
Taip pat darbas daugelyje sričių, neskaitant Debian'o paketų darymo, išliko
augantis, įskaitant internacionalizavimą, Debian'o web tinklapiai (virš
tūkstančio web puslapių) buvo išversti į virš 20 skirtingų kalbų, ir sekančios
laidos įdiegimas buvo paruoštas 23 kalbomis. Du vidiniai projektai:
Debian Junior (vaikams) ir Debian Med (medicinos praktikai ir mokslui) pradėti
woody laidos ruošimo laikotarpiu, aprūpinant projektą skirtingais dėmesio
centrais tam, kad padarytų Debian'ą tinkamu šiems uždaviniams.

<p>Darbai prie Debian'o nesustabdė kūrėjų nuo kasmetinio susitikimo, vadinamo
<url id="http://www.debconf.org" name="Debconf"> organizavimo.  Pirmasis
susitikimas, vykęs nuo liepos mėn. 2 d. iki 5 d. kartu su Libre Software
susitikimu (LSM) Bordeaux'e (Prancūzija), surinko
apie keturiasdešimt Debian'o kūrėjų. Antroji konferencija įvyko 2002 m. liepos
mėn. 5 d. Toronte (Kanada), ir susirinko virš aštuoniasdešimt dalyvių.

<p>Debian 3.0 (<em>woody</em>) laida išleista 2002 m. liepos mėn. 19 d.
Intel i386, Motorola 68000 serjos, alpha, SUN Sparc, PowerPC, ARM, 
HP PA-RISC, IA-64, MIPS, MIPS (DEC) ir IBM s/390 architektūroms.  
Tai pirmoji laida turinti HP PA-RISC, IA-64, MIPS, MIPS (DEC) 
ir IBM s/390 pritaikymus.  Išleidimo metu buvo apie 8500 binarinių paketų,
prižiūrimų daugiau virš devynių šimtų Debian'o kūrėjų. Ji tapo pirmąja laida
platinama ne tik CD-ROM laikmenose, bet ir DVD informacijos nešėjais. 

<p>Iki sekančios laidos įvyko kasmetinis susitikimas - Oslo mieste
nuo 2003 m. liepos 18 d. iki liepos 20 d. vyko ketvirtoji konferencija
<em>Debconf</em>, kurioje dalyvavo virš šimto dvidešimt dalyvių. Prieš
konferenciją, nuo liepos 12 d. iki liepos 17 d. vyko <em>Debcamp</em>
renginys. Penktoji konferencija vyko nuo 2004 m. gegužės 26 d. iki
birželio 2 d. Brazilijos mieste Porto Alegre. Joje dalyvavo virš šimto
šešiasdešimt dalyvių, iš dvidešimt šešių skirtingų šalių. 

p>Debian 3.1 (<em>sarge</em>) laida buvo išleista 2005 m. birželio 6 d.
toms pačioms architektūroms kaip ir <em>woody</em>, nors neoficialus
AMD64 architektūros palaikymas buvo išleistas tuo pačiu metu naudojantis
projektų prieglobos infrastruktūra <url id="http://alioth.debian.org">
serveryje. Šioje laidoje buvo apie 15.000 binarinių paketų, prižiūrimų
daugiau nei tūkstančio penkių šimtų Debian'o kūrėjų.   

<p>Šioje <em>sarge</em> laidoje buvo daug svarbių pakeitimų, ir tai
buvo pagrindinė priežastis, kodėl taip ilgai truko distributyvo
„užšaldymas“ ir išleidimas. Šioje laidoje buvo atnaujinta ne tik virš
73% programinės įrangos, tiektos ankstesnėje versijoje, bet ji taip
pat talpino daug daugiau programinės įrangos, nei ankstesnės laidos.
Tai beveik padvigubino jos dydį 9.000 naujų paketų, įskaitant OpenOffice
rinkinį, interneto naršyklę Firefox ir e-pašto klientą Thunderbird.      

<p>Ši laida buvo tiekiama su 2.4 ir 2.6 serijų Linux branduoliais,
XFree86 4.3, GNOME 2.8, KDE 3.3 ir su visiškai nauju įdiegikliu.
Šis naujasis įdiegiklis, pakeitęs įkelties diskelius (boot-floppies),
sukurtas moduliniu principu, teikė daug pažangesnį įdiegimą (su
RAID, XFS ir LVM palaikymu), įskaitant aparatinės įrangos nustatymą ir
darantis visų architektūrų įdiegimą lengvesniu naujiems naudotojams.
Kartu įdiegimo sistema didžiavosi pilnu internacionalizavimo palaikymu,
nes programa buvo išversta beveik į keturiasdešimt kalbų. Įdiegiklį
palaikanti dokumentacija - įdiegimo vadovas ir laidos pastabos
(release notes) buvo pateiktos šioje laidoje atitinkamai dešimčia
ir penkiolika skirtingų kalbų.      

<p>Ši laida laida apjungė Debian-Edu/Skolelinux, Debian-Med ir
Debian-Accessibility subprojektų pastangas, kurios išplėtė mokomųjų
programų skaičių, medicininės paskirties programų ir taip pat paketų,
sukurtų specialiai žmonėms su negalia, skaičių. 

<p>Septintoji <em>Debconf</em> konferencija įvyko Meksikoje, Oaxtepec
mieste. Ji vyko nuo 2006 m. gegužės 14 d. iki gegužės 22 d., dalyvaujant
apie dviems šimtams dalyvių. Šios konferencijos <url
id="http://meetings-archive.debian.net/pub/debian-meetings/2006/"
name="video"> ir <url id="https://gallery.debconf.org/debconf6" name="nuotraukos">
yra prieinamos internete.

</sect>

<sect>Laidos 4.x

<p>Debian 4.0 (<em>etch</em>) laida <url
id="http://www.debian.org/News/2007/20070408" name="išleista"> 2007 m.
balandžio mėn. 8 d. tam pačiam architektūrų skaičiui kaip ir <em>sarge</em>,
ji įtraukė AMD64 pritaikymą (port), bet išmetė m68k. Tačiau m68k pritaikymas
buvo dar paliktas <em>unstable</em> distributyve. Joje buvo apie 18.200 binarinių
paketų, prižiūrimų daugiau nei tūkstančio trisdešimties Debian'o kūrėjų.

</sect>

<sect>Svarbūs įvykiai

<sect1>2000 m. liepa: mirė Joel Klecker

<p>
2000 m. liepos mėn. 11 d. Joel Klecker, kuris taip pat žinomas kaip Espy,
iškeliavo iš šio pasaulio būdamas 21 metų amžiaus. Ne vienas, kuris matė
'Espy' #mklinux kanale, Debian'o pašto konferencijose ar kanaluose, žinojo
kad šis jaunas vyras kentėjo nuo <url
id="http://mdausa.org/disease/dmd.html" name="progresuojančios raumenų
distrofijos">. Dauguma žmonių žinojo jį tik kaip „Debian'o glibc ir powerpc
vaikiną“ ir neturėjo supratimo kaip sunkiai Joel kovoja.  Nors ir fiziškai
išsekintas, jis dalinosi savo dideliu protu su kitais.

<p>
Mes ilgėsimės Joel Klecker (taip pat žinomo kaip Espy).
<!--Joel Klecker (also known as Espy) will be missed.-->
</sect1>

<sect1>2000 m. spalis: paketų klanų (Package Pools) įgyvendinimas

<p>
James Troup <url
id="http://lists.debian.org/debian-devel-announce-0010/msg00007.html"
name="pranešė"> kad jis dirba prie archyvų tvarkymo įrankių perdarymo ir
perėjimo prie paketų klanų (pools).  Nuo šios datos, failai yra saugomi
kataloge pavadintame atitinkamai su išeities teksto vardu, ir šie katalogai
yra <file>pool</file> kataloge. Kataloge dists bus tik failai Packages, kuriuose
yra nuorodos į pool katalogą. Tai supaprastina distributyvų, tokių kaip testing
ir unstable persidengimą. Archyvai taip pat tampa valdomi per duomenų bazę,
naudojant PostgreSQL, kas taip pat pagreitina paiešką.

</sect1>

<sect1>2001 m. kovas: mirė Christopher Rutter

<p>
2001 m. kovo mėn. 1 d. Christopher Matthew Rutter (taip pat žinomas kaip cmr)
žuvo būdamas 19 metų nuo automobilio smūgio.  Christopheris buvo jaunas ir
gerai žinomas Debian'o projekto narys, padėjęs daryti ARM pritaikymą (port).

<p>
Mes pasigesime Chris Rutter.

</sect1>

<sect1>2001 m. kovas: mirė Fabrizio Polacco

<p>
2001 m. kovo mėn. 28 d. po ilgos ligos mirė Fabrizio Polacco. Debian'o
projektas gerbė jo gerą darbą ir tvirtą pasišventimą Debian'ui ir laisvai
programinei įrangai. Fabrizio indėlis nebus užmirštas ir kiti kūrėjai seks
jo pėdomis ir tęs jo darbą.

<p>
Mes pasigesime Fabrizio Polacco.

</sect1>

<sect1>2002 m. liepa: mirė Martin Butterweck

<p>
2002 m. liepos mėn. 21 d. po kovos su leukemija mirė Martinas Butterweck (taip
pat žinomas kaip blendi).  Martinas buvo jaunas, nesenai prisijungęs, Debian'o
projekto narys.

<p>
Mes pasigesime Martino Butterweck.

</sect1>

<sect1>2002 m. lapkritis: sudegė Debian'o serveris

<p>
2002 m. lapkričio mėn. 20 d. apie 08:00 CET, Twente universiteto 
Tinklo operacijų centre (Network Operations Center (NOC)) kilo gaisras.
Pastatas sudegė iki pamatų. Gaisrininkai prarado betkokią viltį išgelbėti
serverių zoną. Be kitų dalykų čia buvo satie.debian.org serveris, kuris
talpino abu, security ir non-US archyvus, o taip pat naujų paketų prižiūrėtojų
(new-maintainer (nm)) ir kokybės užtikrinimo (quality assurance (qa)) duomenų
bazes. Debian'as atstatė šias tarnybas klecker kompiuteryje, kuris nesenai buvo
perkeltas iš JAV į Olandiją.

</sect1>

<sect1>2004 m. gegužis: mirė Manuel Estrada Sainz ir Andr&eacute;s Garc&iacute;a

<p>
Gegužės mėn. 9 d. Manuel Estrada Sainz (ranty) ird Andr&eacute;s
Garc&iacute;a (ErConde), grįždami iš laisvos programinės įrangos konferencijos,
vykusios Valencijoje (Ispanija), žuvo tragiško automobilio avarijos metu.

<p>
Mes pasigesime Manuel Estrada Sainz ir Andr&eacute;s Garc&iacute;a.

</sect1>

<sect1>2005 m. liepa: mirė Jens Schmalzing

<p>
Liepos 30 d. Jens Schmalzing (jensen) žuvo tragiško įvykio jo darbo vietoje
metu Miunchene, Vokietijoje. Jis buvo susietas su Debian'u kaip keleto 
paketų prižiūrėtojas, kaip PowerPC pritaikymo šalininkas, kaip branduolio 
komandos narys, ir buvo svarbus asmuo pervedant PowerPC branduolio 
paketą į versiją 2.6. Jis taip pat prižiūrėjo Mac-on-Linux emuliatorių 
ir jo branduolio modulius, padėjo įdiegiklio kūrime ir Miuncheno vietinės
veiklos reikaluose. 

<p>
Mes pasigesime Jens Schmalzing.
<!-- Jens Schmalzing išliks mūsų prisiminimuose. -->

</sect1>
</sect>

<sect>Kas toliau?

<p>
Debian'o projektas tęsia darbą prie <em>unstable</em> distributyvo
(kodinis pavadinimas <em>sid</em>, „pagal piktą ir nestabilų kaimynų
vaiką  iš Žaislų istorijos, kurio niekada negalima išleisti į pasaulį).
Sid yra pastovus vardas unstable (nestabiliam) distributyvui, kuris visuomet
„vis dar kuriamas“. Dauguma naujų ar atnaujintų paketų yra įkeliami į šį
distributyvą.

<p>
Laida <em>testing</em> yra numatyta tapti sekančia stabilia laida, kurios
kodinis vardas šiuo metu yra <em>lenny</em>.

</sect>
</chapt>

<appendix id="manifesto">Debian'o manifestas

<p>
Parašė Ianas A. Murdockas, Pataisyta 1994-01-06

<sect>Kas tai - Debian Linux?

<p>
Debian Linux yra visiškai nauja Linux distributyvo rūšis. Vietoje to,
kad būtų kuriamas vieno izoliuoto asmens ar grupės, kaip kiti Linux
distributyvai buvo kuriami pastaruoju metu, Debian'as yra kuriamas
atvirai, Linux ir GNU dvasioje. Svarbiausias Debian'o projekto
tikslas yra galiausiai sukurti distributyvą, kuris būtų vertas Linux vardo.
Debian'as yra kruopščiai ir sąžiningai surinktas į vieną visumą, ir
prižiūrimas bei palaikomas panašiu atidumu.

<p>
Tai taip pat yra mėginimas sukurti nekomercinį distributyvą, galinti efektyviai
konkuruoti rinkoje su komerciniais. Pagaliau jį platins Laisvos programinės
įrangos fondas (The Free Software Foundation) CD-ROM laikmenose. O Debian
Linux asociacija pasiūlys distributyvą lanksčiuose diskeliuose ir magnetinėse
juostose kartu su atspausdintais sistemos naudojimo vadovais, techninį
palaikymą ir kitus naudojimui svarbius dalykus. Visa tai bus
prieinama už truputį didesnę kainą nei savikaina, ir pelnas bus panaudotas
tolimesniam laisvos programinės įrangos, skirtos visiems naudotojams, kūrimui. 

</sect>

<sect>Kodėl Debian'as buvo sukurtas?

<p>
Distributyvai yra būtini Linux ateičiai. Iš esmės, jie eliminuoja
poreikį naudotojui parsisiųsti, pasidėti, kompiliuoti, įdiegti ir integruoti
gana didelį kieki esminių įrankiu, kurių reikia veikiančios Linux sistemos
surinkimui. Vietoje to konstravimu rūpinasi distributyvo kūrėjas, kurio darbu
gali pasinaudoti tūkstančiai naudotojų. Beveik visi pradeda pažintį su Linux
per distributyvą, o kai jau bus pažįstami su operacine sistema, ir toliau
dauguma naudos distributyvą dėl patogumo. Taigi distributyvas iš tikrųjų
atlieka labai svarbų vaidmenį.

<p>
Nepaisant akivaizdaus distributyvų svarbumo, jie pritraukia mažai kūrėjų.
Tam yra paprasta priežastis: nėra nei lengva, nei patrauklu jį konstruoti,
ir tas darbas reikalauja daug kūrėjo pastangų, kad distributyvas būtų
šiuolaikiškas ir be klaidų. Viena yra sukurti sistemą nuo nulio, ir visai kita
- užtikrinti, kad sistemą būtų  lengva įdiegti, ji veiktų esant įvairioms
techninės įrangos konfigūracijoms ir turėtų veikiančią, nuolat atnaujinamą,
atsiradus sistemos komponentų patobulinimams, programinę įrangą. 

<p>
Daugelis distributyvų buvo pradėti kaip gana geros sistemos, bet lakui bėgant,
distributyvo priežiūra tampa antraeilis dalykas. Pavyzdžiui, Softlanding Linux
System (geriau žinomas kaip SLS). Tikriausiai tai labiausiai pažeidžiamas ir
blogiausiai prižiūrimas distributyvas; deja, jis turbūt yra ir pats
populiariausias. Tai, be abejo, distributyvas, kuris pritraukia daugiausia
komercinių Linux'ų platintojų, kurie savo ruožtu pelnosi iš didėjančio šios
operacinės sistemos populiarumo.

<p>
Tai iš tikrųjų yra blogas derinys, nes dauguma žmonių, kurie įsigyja Linux'ą
iš tokių „platintojų“, gauna pažeidžiamą ir blogai prižiūrimą Linux
distributyvą. Negana to, šie „platintojai“ kelia nerimą reklamuodami
neveikiančius arba labai nestabilius produktus. Daugelis pirkėjų, žinoma,
tikisi, kad produktas atitinka reklamą ir mano, kad tai komercinė operacine
sistema (dabar dažnai neminima, kad Linux yra laisvas ir platinamas pagal
bendrąją viešąją licenciją GPL). Ir galiausiai, šių „platintojų“ pastangos
pasiteisina, jie iš to uždirbai pakankamai, kad galėtų geriau išreklamuoti
produktą didesniame kiekyje žurnalų. Tai klasikinis nepriimtino elgesio
pavyzdys, kuomet pelnomasi iš tų, kurie paprasčiausiai nežino nieko geresnio.
Žinoma, reikia kažką daryti, kad ši situacija pasikeistų. 
</sect>

<sect>Kaip Debian'as stengsis įveikti šias problemas?

<p>
Debian'o kūrimo procesas yra atviras, tam kad būtų užtikrinta aukšta sistemos
kokybė ir ji atspindėtų vartotojų bendruomenės poreikius. Įtraukdamas kitus,
turinčius sugebėjimų ir patirties, Debian'as gali būti kuriamas moduliniu būdu.
Jo komponentai yra aukštos kokybės, kadangi turintys kompetencijos tam tikroje
srityje, gali konstruoti ir tvarkyti atskirus Debian'o komponentus. Kitų
įtraukimas taip pat garantuoja, kad reikšmingi patobulinimo pasiūlymai bus
panaudoti distributyvo tolesnio vystymo metu; taigi distributyvas yra kuriamas
remiantis naudotojų, o ne kūrėjo norais ir poreikiais. Vienam asmeniui arba
nedideliai grupei šiuos poreikius ir norus numatyti iš anksto yra labai sunku,
kai prie to tiesiogiai neprisideda kiti. 

<p>
Debian Linux distributyvą fizinėse laikmenose platins Laisvos programinės
įrangos fondas (The Free Software Foundation) ir Debian Linux asociacija.
Šios organizacijos sudarys sąlygas Debian'u naudotis ir neturintiems prieigos
prie Interneto ar FTP, papildomai siūlys produktus (pvz.,vartotojo vadovus)
ir paslaugas (pvz., techninį aptarnavimą) visiems sistemos vartotojams. Tokiu
būdu Debian'ą galės naudoti daug daugiau pavienių asmenų ar organizacijų,
dėmesys bus sutelktas ne į pelną ir apyvartą, bet į aukštos klasės produktų
tiekimą, o už produktus ir paslaugas gautos pajamos galės būti naudojamos
programinės įrangos, skirtos visiems vartotojams, nepriklausomai ar jie mokėjo
ją įsigydami ar ne, tobulinimui. 

<p>
Laisvos programinės įrangos fondas (The Free Software Foundation) yra labai
svarbus Debian'o ateičiai. Tuo, kad jis platins šį distributyvą, pasauliui bus
pranešama, kad Linux nėra ir niekada nebus komercinis produktas, bet tai
nereiškia, kad Linux niekada negalės konkuruoti su komerciniais produktais.
Tuos, kurie su tuo nesutinkate, aš siūlau pasidomėti apie GNU Emacs ir GCC,
programų, kurios nėra komercinės, bet kurios, nepaisant to, turi gana nemažą
įtaką komercinėje rinkoje, sėkmę. 

<p>
Atėjo laikas labiau koncentruotis į Linux ateitį, negu į destruktyvų
praturtėjimą visos Linux bendruomenės ir jos ateities sąskaita. Debian'o
kūrimas ir platinimas galbūt nėra atsakymas į šiame manifeste iškeltas
problemas, bet aš tikiuosi, kad tai atkreips pakankamą dėmesį į šias
problemas, tam, kad jos galėtų būti sprendžiamos. 

</sect>

</appendix>

</book>
</debiandoc>
