<chapt id="contributing">Contribuire al Progetto Debian

<p>Donazioni di tempo (per sviluppare nuovi pacchetti, mantenere pacchetti
esistenti o fornire supporto agli utenti), risorse (fare da mirror
agli archivi FTP e WWW) e denaro (pagare per nuovi test come pure hardware
per gli archivi) possono aiutare il progetto.

<sect id="contrib">Come posso diventare uno sviluppatore software Debian?

<p>Lo sviluppo di Debian è aperto a tutti e nuovi utenti con le giuste
capacità e/o con buona volontà sono necessari per mantenere pacchetti già
esistenti resi "orfani" dai loro precedenti manutentori, sviluppare nuovi
pacchetti e fornire supporto agli utenti.

<p>La descrizione su come diventare sviluppatore Debian può essere trovata
all'<url name="Angolo del Nuovo Manutentore" id="http://www.debian.org/devel/join/newmaint">
sul sito web Debian.

<sect id="contribresources">Come posso fornire risorse al progetto Debian?

<p>Dato che il progetto mira a creare una quantità sostanziale di software
accessibile rapidamente e facilmente attraverso tutto il mondo, i
mirror sono urgentemente necessari. È desiderabile, ma non
assolutamente necessario, fare il mirror di tutto l'archivio. Si visiti
la pagina <url id="http://www.debian.org/mirror/size" name="Dimensione del mirror
Debian"> per informazioni sui requisiti di spazio su disco.

<p>La maggior parte del "mirroring" è realizzata interamente in modo
automatico da degli script, senza alcuna interazione. Comunque, accadono
occasionali errori o modifiche di sistema che richiedono l'intervento umano.

<p>Se si possiedono una connessione ad Internet ad alta velocità, i mezzi per
fare il mirror di tutta o di parte della distribuzione e si è disposti a dedicare
tempo (o a trovare qualcuno) per poter fornire una regolare manutenzione al
sistema, allora per favore si contatti <email/debian-admin@lists.debian.org/.

<sect id="supportingorganizations">Come posso contribuire finanziariamente al progetto Debian?

<p>Chiunque può fare donazioni individuali ad una delle due organizzazioni che
che si trovano in situazioni critiche per lo sviluppo del progetto Debian.

<sect1 id="SPI">Software in the Public Interest

<p>Software in the Public Interest (SPI) è una organizzazione IRS 501(c)(3)
senza fini di lucro, formata quando la FSF ritirò il proprio appoggio a Debian.
Lo scopo dell'organizzazione è quello di sviluppare e distribuire software libero.

<p>I nostri obiettivi sono molto simili a quelli della FSF, e incoraggiamo i
programmatori a usare la licenza GNU General Public License sui loro programmi.
Comunque, abbiamo un obiettivo leggermente differente in quanto stiamo realizzando
e distribuendo un sistema Linux che differisce in molti dettagli tecnici dal
sistema GNU progettato dalla FSF. Comunichiamo ancora con la FSF, e cooperiamo
con loro inviando i cambiamenti apportati al software GNU e chiedendo
ai nostri utenti di fare donazioni alla FSF e al progetto GNU.

<p>SPI può essere raggiunta su: <url id="http://www.spi-inc.org/">.

<sect1 id="FSF">Free Software Foundation

<p>In questo momento non c'è nessuna connessione formale tra Debian e
la Free Software Foundation. Comunque, la Free Software Foundation è
responsabile di alcuni dei più importanti componenti software in
Debian, inclusi il compilatore C di GNU, GNU Emacs e gran parte della
libreria run-time di C che è usata da tutti i programmi sul sistema.
La FSF è stata pioniera di molto di quello che il software libero
è attualmente: ha scritto la General Public License che è
usata su gran parte del software Debian e hanno inventato il
progetto "GNU" per creare un sistema Unix interamente libero.
Debian dovrebbe essere considerata come un discendente del sistema GNU.

<p>FSF può essere raggiunta su: <url id="http://www.fsf.org/">.