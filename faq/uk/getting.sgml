<!-- CVS revision of original english document "1.24" -->
<chapt id="getting">Отримання та встановлення &debian;

<p>Офіційною документацією, в якій можна знайти вказівки щодо встановлення
системи є <url id="http://www.debian.org/releases/stable/installmanual" name="Посібник 
по встановленню Debian GNU/Linux">. Ми ж тут звернемо увагу на деякі загальні речі щодо
отримання та встановлення &debian;.

<sect id="version">Яка версія Debian є найсвіжішою?

<p>Зараз є три версії &debian;:
<taglist>
  <tag><em/версія &release;, відома також як „стабільна“ збірка, stable/
    <item>Це стабільне та добре перевірене програмне забезпечення; вона випускається 
    після внесення значної кількості виправлень, що стосуються безпеки та зручності 
    у використанні. 
  <tag><em/„тестова“ збірка, testing/
    <item>Саме сюди вносяться пакунки, котрі будуть випущені у наступній стабільній 
    версії; вони вже пройшли деяку перевірку у нестабільній версії, проте ще не до кінця 
    готові для випуску. Ця збірка оновлюється значно частіше, аніж стабільна, але рідше, 
    аніж нестабільна. 
  <tag><em/„нестабільна“ збірка, unstable/
    <item>Ця версія завжди знаходиться в процесі розробки; вона поновлюється постійно. 
    Ви можете отримати пакунки з нестабільного архіву з будь-якого з ftp-сайтів Debian 
    та використовувати їх для оновлення вашої системи у будь-який момент, але не очікуйте, 
    що ваша система буде настільки ж зручна та стабільна, як раніше&nbsp;— ось чому вона 
    називається „<strong/нестабільною/“! 
</taglist>

<p>Будь ласка, перегляньте <ref id="dists">, щоб отримати більше інформації.

<sect id="updatestable">Чи оновлюються пакунки у стабільній збірці?

<p>До стабільного випуску не додається жодної нової функціональності. Як тільки версія 
Debian випущена та позначена як стабільна, для неї робляться лише оновлення безпеки. 
Тому після випуску оновлюються лише пакунки, в котрих були знайдені проблеми з безпекою. 
Всі оновлення безпеки обслуговуються <url name="security.debian.org"
id="ftp://security.debian.org">.</p> 

<p>Оновлення безпеки слугують одній меті: виправити помилки, що загрожують безпеці. 
Вони не є методом внесення прихованих додаткових змін до стабільної збірки 
без проходження стандартної процедури. А тому виправлення помилок у пакунках, 
що мають проблеми із безпекою, не призводить до оновлення їх до наступної версії. 
Команда безпеки Debian вносить необхідні зміни саме в ті версії програм, 
котрі є у стабільній збірці.</p>

<p>Щоб отримати більше інформації щодо підтримки безпеки, будь ласка,
прочитайте <url name="FAQ щодо безпеки" id="http://www.debian.org/security/faq"> 
або <url name="Підручник по безпеці Debian"
id="http://www.debian.org/doc/manuals/securing-debian-howto/">.

<sect id="boot-floppies">Де і як я можу отримати встановлювальні диски Debian?

<p>Ви можете отримати встановлювальні диски, завантаживши необхідні файли 
з одного з <url name="дзеркал Debian" id="http://www.debian.org/mirror/list">.

<p>Встановлювальні системні файли розділені в підтеках теки <file>dists/stable/main</file> 
і назви цих підтек вказують на архітектуру вашої системи наступним чином: 
<tt>disks-<var>arch</var></tt>, де arch може бути „і386“, „sparc“ і так далі; 
повний список дивіться на сайті. В кожній з цих підтек може бути ще декілька підтек&nbsp;— 
по одній для кожної версії; поточна версія знаходиться також в теці current 
(це символьне посилання).

<p>За подальшими інструкціями зверніться до файлу <file/README.txt/ у відповідній теці. 

<sect id="cdrom">Як мені встановити Debian з компакт-диску?

<p>Linux підтримує файлову систему ISO 9660 (CD-ROM) з розширеннями Rock Ridge 
(раніше відому як „High Sierra“). Деякі <url name="постачальники"
id="http://www.debian.org/CD/vendors/"> пропонують &debian; в такому форматі. 

<p>Увага: Під час встановлення з компакт-диску не є хорошою ідеєю вибирати метод 
доступу <tt>cdrom</tt> для dselect, оскільки він є дуже повільним. Методи <tt/mountable/ 
та <tt/apt/, наприклад, є значно кращими для встановлення з компакт-диску
(див. <ref id="dpkg-mountable"> та <ref id="apt">).

<sect id="cdimage-symlinks">Чому компакт-диски з офіційним стабільним випуском містять
символічні посилання „frozen“ та „unstable“? Я думав, що на цьому компакт-диску тільки
стабільний випуск!

<p>Офіційні КД Debian дійсно містять символічні посилання. Щось таке:

<example>
 /dists/frozen -> sarge/
 /dists/stable -> sarge/
 /dists/testing -> sarge/
 /dists/unstable -> sarge/
</example>

<p>Отже, вони спрацюють, якщо ви зробите у файлі sources.list запис, подібний до наступного:

<example>
 deb cdrom:[&lt;назва мітки на КД&gt;]/ unstable main [...]
</example>

<p>Той факт, що вказані символічні посилання існують, <em>не</em> означає, що образ&nbsp;— 
це „unstable“, „testing“ або ще щось. Щоб дізнатись яка версія Debian знаходиться
на компакт-диску, можна прочитати його мітку в файлі <file>/.disk/info</file>.
Ця інформація також є в <file>/README.txt</file>.

<p>Переглянувши сторінку <url id="http://www.debian.org/releases/">, ви зможете дізнатись
який випуск на даний момент є стабільним чи тестовим.

<sect id="cdimages">Я маю власний записувач компакт-дисків, чи є десь образи КД?

<p>Так. Щоб полегшити постачальникам доступ до високоякісних дисків 
ми пропонуємо <url id="http://cdimage.debian.org/" name="офіційні 
образи компакт-дисків">.
 
<sect id="floppy">Чи можу я встановити її з купи дискет?

<p>Перш за все зауважте: вся &debian; є занадто великою, щоб встановлювати її
з таких малих носіїв, як стандартні дискети 1.44&nbsp;МБ&nbsp;— такий досвід навряд чи 
видасться вам особливо приємним.

<p>Скопіюйте пакунки Debian на форматовані дискети. Підійде як формат DOS, 
так і звичний для Linux „ext2“, або „minix“; вам потрібно буде лише 
правильно ввести команду mount.

<p>Використання дискет тягне за собою наступні обмеження: 

<list>
  <item>Короткі назви файлів для MS-DOS: якщо ви хочете помістити пакунки Debian 
     на дискети, форматовані в MS-DOS, ви побачите, що їх назви в переважній більшості 
     занадто довгі і не влізають в обмеження „вісім крапка три“ для файлів MS-DOS. 
     Щоб обійти це, вам потрібно буде використовувати диски, форматовані у VFAT, 
     котра підтримує довгі назви файлів.
   <item>Великий розмір файлів: багато з пакунків більші за 1.44&nbsp;МБ і не помістяться 
     на одну дискету. Щоб вирішити цю проблему, використовуйте інструмент dpkg-split 
     (див. <ref id="dpkg-split">), що знаходиться у теці <tt>tools</tt> на
     <url name="дзеркалах Debian" id="http://www.debian.org/mirror/list">. 
</list>

<p>У вашому ядрі повинна бути увімкнена підтримка читання/запису дискет; у більшості 
ядер вона підключена за замовчуванням.

<p>Щоб примонтувати дискету у точку монтування <tt>/floppy</tt> 
(тека, що повинна створюватись під час встановлення), вживайте: 

<list>
  <item><example>mount -t msdos /dev/fd0 /floppy/</example>
   якщо дискета знаходиться в пристрої А: та має файлову систему MS-DOS,
  <item><example>mount -t msdos /dev/fd1 /floppy/</example>
   якщо дискета знаходиться в пристрої B: та має файлову систему MS-DOS, 
  <item><example>mount -t ext2 /dev/fd0 /floppy/</example>
   якщо дискета знаходиться в пристрої А: та має файлову систему ext2 (типову для Linux).
</list>

<sect id="remoteinstall">Чи можу я отримати та встановити Debian прямо з Інтернету?

<p>Так. Ви можете завантажити систему встановлення Debian з нашого FTP сайту чи його дзеркал.

<p>Вам потрібно завантажити невеликий файл образу компакт-диску, створити з нього 
завантажувальний компакт-диск, і встановити базову систему з нього та решту через мережу.
Щоб отримати додаткову інформацію, будь ласка, перегляньте сторінку 
<url id="http://www.debian.org/CD/netinst/">.

<p>Ви також можете завантажити навіть маленькі образи дискет, створити з них завантажувальні 
дискети, розпочати процедуру встановлення та отримати решту елементів системи Debian через мережу.
За додатковою інформацією звертайтесь, будь ласка, 
до <url id="http://www.debian.org/distrib/floppyinst">. 
